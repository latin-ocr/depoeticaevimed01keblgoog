94 Achillis ρονιοιιονιι mirifice ιιιδίραν enan. vu.

non nimis acute vidit, me judice, Horatius, cum
decantata illa scripsit,

Honoratum si forte reponis Achillem,
Impiger, iracundus, inexorabilis, acer, ·
Jura neget sibi nata, nihil non arroget armis.

Ea glorioso cuidam militi, de castris Praetorianis
aut Neronis, aut ipsius (si placet) Octavii, melius ac
verius convenirent, quam ἀμύμονι Πηλείωνι.

Quin attendite, quaes0, paulisper, Academici, dum
pauca quaedam ordine recensemus, quibus ab immani
ista feritate Achillem suum vindicavit Poeta. Non
enim bellicis solum virtutibus ultra humanum modum
ornavit, sed et pluribus aliis de causis commendari
eum voluit animis hominum, carumque haberi ac
paene sacrosanctum. .

Ac primum, quantum illud, quam grave, quam
penitus affectu dulcissimo imbutum, quod sponte
sua morti addictum ad Ilium venisse narrat! Nam
licet identidem sua quoque fata revocare videatur
ad Μοῖραν illam, durissimam humanae sortis Impera-
tricem‚ est tamen ubi docet, disertis verbis, ipsius
voluntati et consilio a Superis fuisse permissum, ut
mortis ipse suae eligeret et genus et tempestatem:

0 μήτηρ γάρ τέ με φησὶ θεὰ, θέτις ἀργυρόπεζα,

διχθαδίας Κῆρας φερέμεν θανάτοιο τελοσδε.

εἷ μέν κ’ αὖθι μένων Τρώων πόλιν ἀμφιμάχωμαι,

ὤλετο μέν μοι νόστος, ἀτὰρ κλέος ἄφθιτον ἔσται·

εί δέ κεν οἴκαδ’ ἵκωμι φίλην ές πατρίδα γαῖαν,

ὤλετό μοι κλέος ἐσθλὸν, ε’πὶ δηρὸν δέ μοι αίὼν

ἔσσεται, οὐδέ κέ μ’ ὦκα τέλος θανάτοιο κιχείη ¹.
Nescio quomodo per totum ejus ἦθος pervadere
mihi videtur ac perfundi certa illa mortis expectatio,
brevissimo tempore post Hectora occisum subeundae:

ὠκύμορος δι’) μοι, τέκος, ἔσσεαι, οἷ’ ἀγορεύεις·

αὐτίκα γάρ τοι ἔπειτα μεθ Ἕκτορα πότμος ἑτοῖμος ¹³.

⁸ ll. ix. 410. ¹³ xviii. 95. ·

4

 

