ranr.. ιν. Qnarctioccomtcm ostcPrimcriis ad Imitclorcc. 53

Barbarorum cantilenae duobus fere principiis ori-
untur. Aut enim commotis ipsi animis, sicut in
carcere heros ille, cantant3 aut inflammatis aliorum
affectibus pro tempore suppeditant ordinem et co-
piam dicendi: quale Bardorum‚ qui vocabantur, apud
Gallos officium erat.

Nam tertium illud Metricorum genus, quod Sen-
tentiosum apte dicas, vix Ponticis adnumerandum
videtur: ex quo genere plurimae sunt Cambrorum
quae nominantur Triades: nisi siqui veterum sapien-
tium effatis, quae versibus claudenda sibi sumpserant,
aliquid etiam proprium addidere aut moerentes aut
mirabundi. Quod quidem non raro videtur evenisse.

Ad summam, manet, cujusque gentis quae nativa
sit Poesis, eam initio repe1tam fuissent esset im-
portunis cogitationibus remedio: sive ea in profanis
versaretur, sive in sacris3 seu lugerent homines, seu
exultarent; sive amore, sive gloria tenerentur.

Jam, comperta semel carminis pangendi ratione,
duo prae caeteris hominum erant* genera, quibus ea
grata acceptaque foret: alterum eorum, qui ipsi in-
tus simili quadam perturbatione laborarent ; alterum,
quorum otio nimio torpescerent ac languerent animi.
Utrisque gratissimus intervenit Poeta; qui et ape-
riret viam ferocienti, et remissiores sensim excitaret.
Itaque inhonore atque .in gratia foris, domique ha-
beri coeptus, quae prius caeco quodam impetu, sui
mulcendi causa, tentaverat, ea mox pluribus de
causis iterare, mutare, distinguere didicit. Quid
enimi poscebant amici3 imperabant, quorum aucto-
ritas erat; alliciebat ipsa numerorum suavitas, et
(quod unum erat instar omnium) vivida vis animi, -
sui sibi conscia. Mox plures ad imitandum acce-

 

