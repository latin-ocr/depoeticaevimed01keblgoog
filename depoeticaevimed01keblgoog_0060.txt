rnna. w. lbetimcnicqaoedamdeLidria Sacris desumpta. 47

dum prodeat aliquod simile carminis. Extemplo,
qui prius vagi fluctuabant, curarum et cogitationum
aestus, ordine ferri, unoque contineri alveo: eo trahi
aut confluere omnia, quae undequaque in mentem
veniant: quaedum colligere gestit Phantasia, dum
nocte dieque ornat ac componit, sensim sibi me-
dentur homines, neque tamen se mutari indignantur.
Hoc ferme ritu, Academici, crediderim primo Poesin
accrevisse: modo ne expressis Dei oraculis (quod
multis placuit) acceptam referamus. Nobis vere,
vim ipsam remedii quaerentibus, non adeo multum
intererit, utrum caelitus id delatum, an usu fuerit
longo compertum.

“At enim mera sunt haec insomnia, quibus, qui
volet, ingeniose ludet3 veritati certe non admodum
proderit.’' Immo vero nonnihil proderit, si, qua·
ratione tanta res tam levibus oriri potuerit initiis,
probabilem modo conjecturam capiet. Quid si, ut
in re omnium obscurissima, atque alium paene in
mundum remota, aliquid etiam afferre conamur, quod
testimonii sit loco? Verecundius hic et religiosius,
velut sacra ferenti, incedendum mihi sentio: nequeo
tamen mibi temperare, quin dicam, quid in animum
venerit. Viri docti omnium, quae hodie servantur,
vetustissimum esse carmen judicant Lamechi ad
uxores effatum‘: cujus lieet ignoretur occasio, per
ipsa verba satis indicatur, conscientia caedis inquie-
tum et aegrum, quid fecerit, versibus mandasse:
siquidem versus sunt dicendi, quibus Hebraei verbo·
rum complexionibus utuntur. Itaque, qui primus
hominum carminibus operam navasse fertur, fecit,
ut videtur, angore animi, remedii et solatii causa.

df (ὶὲυοε. iv. 23. vid. lcwth de Sacr. Poes. Heb. Prael. 4. p.‘50.
e ·17 3.

 

