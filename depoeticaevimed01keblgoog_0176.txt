rann. 111.me Grecos quasi saeculam amciyoatiam. 171

erigi et excitari possint. Frigus intervenit: de
integro calor recipiendus. Equidem nil tale in
illis ithacensibus deprehendo: versis modo scenae
frontibus, sentio rem eandem agi: perinde ac per
maritima illa, spe metuque mulceri me patior.

Sed de his acutiores judicent. Nos ad rem pro-
positam revertamur. Dicimus, Homero dignissimam
materiem praebuisse alteram illam quasi coeli heroici
zonam, quae proprias sibi habet fortunas et facta
navigantium. Ejusmodi autem laudes tunc temporis
maxime per Graeciam viguisse testantur ad unam
omnes historiae. Certe post Trojana tempora usque
eo gens crevit, assiduis per maria omnia migratio-
nibus, dum stabili tandem firmoque imperii corpore
vires Orientis rejecerint Hellenes. Quid? Alexander
ille Magnus, Homeri diligentissimus cultor et Achil-
lis, nonne et ipse, post Asiam devictam, militarem
navali gloria cumulavit, exploratis tum Indi ostiis,
tum, per Nearchum, litoribus Erythraei maris? Quo
facto, Odysseiam quandam, ut ita dicam, Iliadi suae
adjecit3 utne cui dubium esset, ad unam ambas
indolem pertinere.

“At enim debello, acie, vulneribus, altum ple· -

rumque in Odysseia silentium: quorum in Iliade
creberrima mentio vel nauseam solet nonnemini
movere.” Audio: etenim hoo illuderet, quod in-
clinata jam aetate argumentum illud sumpsisse eum
conjecimus. Ecquid Naturae veroque propius, quam
Poetae vel vehementissimo desidere paullatim Mar-
tium illum fervorem, quum ne milites quidem for-
tissimi in amore militiae permanere soleant? Quibus
tamen ea multo magis quam ulli Poetarum cara esse
debet; vel propter usum diuturnum, vel propter
opinionem vulgi, ne officio deesse videantur.

 

