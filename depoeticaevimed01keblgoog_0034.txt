rann. 11. prasertim sacrorum ct marimo sepulchrorum. al

Quid, quod omnes ad unam coloniae, quae quidem
in vacua venerint, villarum, urbium, fluviorum cara
atque uota nomina de patria secum ‚deportanda
curant? Quod a Dorieusibus in Siciliafactitatum,
nunc quoque, post ter mille annos, a nostratibus in
Novo (quem vocant) Orbe quam religiosissime servari
audimus.

Dicam denique quod omnium est gravissimum,
sive ad locorum desiderium, sive ad vim quandam
Poeseos nativam atque ingenitam spectes. Nihil est
quodacrius sollicitet simplices hominum agrestium
animos, quam ut omnia sibi, vita functis, recte atque
ordine fiant3 ut in solo natali, iuter patrum reliquias,
noto sacratae sedis angulo, tutum inviolatumque cor·
pus quiescat. Neque vero exquisitam quandam
opinionem, aut paucis modo cognitam narramus.
Recenseantur omnes cujusque pagi agricolae3 vix
unum atque alterum reperietis, (qui modo quid de
se futurum sit serio aliquando animo cogitet) qui non
ejusmodi spe senectutem suam egestatemque foveat.

Ac nolite, quaeso, putare, Academici, mera esse
ista delirantium somnia: quasi vero credant insulsi
homines, sensum nescio quem iu corpore vel mortuo
doloris aut ignominiae mansurum. Non ista sunt
rusticorum animi neque ignorantia neque impietate.
Verum morientes immortali amore locos ipsos se
prosequi testantur, quos in omui vita prae caeteris
honoratos atque caros habuerunt. Ubi cum viventi-
bus amicis Deo litabant, ubi fato functis ultimum
valedixerunt, ibi sua quoque ossa, quantum in se est,
recondi volunt. Hoc extremum atque adeo sanctis-
simum pietatis, reverentiae, desiderii documentum3
hoc aegri qualecunque amoris solamen ; hoc memoris
animi testimonium Summo Numini nou ingratum
se edere putant, sperant quidem certe. ‘

 

