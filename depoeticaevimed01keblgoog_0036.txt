rann. rr. Dc sacrosanctis macionibus. 23

atque imperitis facilis sit ejusmodi sermo. Itaque ad
omnia confugere solent, si modo aut corporis gestu,
aut motu oculorum, aut vocis varietate, aut aliqua
tandem ratione latentes valeant solari affectus. Quod
sicubi feliciter ipsis evasit, amieos etiam et propin-
quos, partim amore, partim admiratione, partim ipso
imitandi studio eadem tentaturos veri est simillimum:
donee inveteraverit religio quaedam, quae mutari ista
omittive prohibeat.

Hine illa—(ignoscite, quaeso, Academici, sicui
forte vestrum videar proferre exemplum audacius et
gravius, quam pro rei propositae dignitate:)-hine
illa, inquam, Sanctissimae Crucis toto terrarum orbe
veneratio. Cujus initia Naturam ipsam piorum
mentes ultro edocere potuisse, vix erit, opinor, qui
negaturus sit. Quid enim tam naturae consenta-
neum, quam in ipso rerum suarum articulo Regis sui
tanquam tessera fidos se munire milites? Id modo
dolendum ac deprecandum, quod opinione neces-
sitatis adjuncta, aut nudo signo placari posse Deum
arbitrantur, aut quasi per magicas artes, corpori re-
medium, uon animo solatium adhiberi.

Eandem Reliquiarnm, quas vocant, rationem esse
res ipsa loquitur. Moerentium primo orbitatem mul·
cent: servatis deinde longo post tempore sanctum
nescio quid ac salubre ipsis perse inesse creditur.
Ut illud gravissimum in praesens disputare omittam,
an caelitus etiarn comprobari videantur multa morta-
lium in his rebus judicia.

Quid de Ominibus dicam et Portentis, et universo
eorum genere, quorum ope futura divinantes, prae-
sertim indocti, mire sibi placenti Cum amant ho-
mines impense, cum metuunt ac cupiunt, cum de
capite suo aut suorum, de patria aut caris pro·
pinquis, expectatione ao formidine trepidi, diu mul·

 

